<!DOCTYPE html>
<html lang="no">

<head>
    <title>Milanotur på skinner</title>
    <link rel="stylesheet" type="text/css" href="../style.css">
</head>
<div id="navbarcontainer"></div>
<div id="footercontainer"></div>

<body id="body-article">
   <img src="imgs/_DSF1936-2.jpg" id="article_pic" alt="tog" width="400px">
    <h1>Milanotur på skinner</h1>
    <h2>Tekst og foto - Leander Pantelatos</h2>
    <div id="articletext">
        <p class="paragraph">Hvordan kommer man seg på møbelmesse i Milano? Det opplagte alternativet er å fly dit. Men for de som er ute etter å oppleve noe mer enn å bare bli sluppet ut av en trang kabin på en flyplass kalt Malpensa, er ikke fly det helt store. Trondheim er i den lykkelige stilling at den har en togstasjon. Med god samvittighet overfor miljøet satset vi på å hoppe på toget. Vi bestod av Ida, Torgeir, Tobias og meg. En liten gjeng som alle delte samme trang til å oppleve noe på turen. I ukesvis hadde vi sett frem til togturen Ida hadde planlagt ned til minste detalj.</p>
        <h3>Den store kvelden</h3>
        <p class="paragraph">Endelig var den store dagen kommet. Hektiske timer med prototyping skulle rundes av med en digg pils på DIGS, og en festlig middag hos Torgeir. Vi fabulerte om togturen, og alt det fine vi ville se. Svenskekysten, Danmarks sandete flathet, sveitsiske alper og tyske stereotypier - virkelig en lekkerbisk av en reiserute! Men først lengtet vi etter en chill natt på 23:20-toget mot Oslo. Natten gjennom det fortrolige Norge ville smøre oss for en dag full av nye opplevelser. 
        </p>
        <h3>Siste tog</h3>
        <p class="paragraph">Etter den saftige 12-eggsommeletten skulle Torgeir bare pakke sekken sin, før vi skulle begi oss på den lange ferden mot Milano. Tobias satt tilbakelent , jeg nøt den siste biten, mens Ida bare skulle sjekke noe på telefonen. «Er klokken virkelig 23:30 nå!?» - skrek hun spørrende. Et kort og kontrollert «Nei» fra Tobias var i første omgang betryggende, men tvilen var likevel stor nok til at vi alle dro opp hver vår telefon. Det var så vidt jeg klarte å lese hva som stod ettersom håndleddet nesten ristet seg av helt. Med øyner fylt av frykt, innså vi at toget var gått. En liten blackout på noen sekunder fulgte. Vi dro febrilsk på oss klærne for å kjøre etter toget med drosje. Fornuften slo heldigvis inn, og vi slengte oss heller i sofaen for å søke etter alternative ruter.
        </p>
        <h3>Veien videre</h3>
        <p class="paragraph">Det var en ganske kinkig situasjon der vi satt. Ettersom vi hadde skrytt hemningsløst av planene våre, og vi allerede hadde feilet på første, var ingen av oss særlig lysten på å bli sett av andre. Å komme seg ut av byen kunne liksom ikke gå fort nok. Neste mulighet var ikke før neste dag klokken 16. Alternativet vurderte vi lenge før en fryktløs hånd tastet inn sas.no. «Ja...» sa Torgeir. Ingen turte å si noe, ruten Trondheim – København var bare alt for smud. Flyavgang 06:00 til noen hundrelapper, kunne vi jo ikke bare riste av oss. Men hva med alle de fine tankene rundt miljøet og selve «YOLO-spiriten» vi var så stolte av?
        </p>
        <p class="paragraph">Vi ga en lang finger og gjennomførte; i alle fall føltes det sånn. Men vi valgte heller å se på det positive. Der kunne vi fryde oss over noen ekstra timer i København. Disse brukte vi blant annet på å valse halvsøvnig inn i SAS-hotellet, og “loke” i en Bang og Olufsen butikk med svære sekker og en småsliten Bunnprispose. Fine opplevelser hadde vi; og takket være flyet, var vi på skinnene igjen. 
        </p>
    </div>

    <div class="recommended">
            <h2 id="header_recommend">Les også</h2>
            <div class="column">
                <img src="imgs/_DSF1936-2.jpg" alt="Ida" width="90%" id="image-article">
                <h3>Togtur på skinner</h3>
            </div>
            <div class="column">  
                <img src="imgs/_DSF3124.jpg" alt="togtur_på_skinner" width="90%">
                <h3>Togtur på skinner del 2</h3>
            </div>
            <div class="column">
                <img src="imgs/_DSF3682.jpg" alt="Bading" width="90%">
                <h3>Bading i Trondheim</h3>
            </div>
        
        </div>


    <script type="text/javascript" src="navbar.js"></script>
</body>

</html>
